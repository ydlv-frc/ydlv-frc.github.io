---
permalink: /about/
title: "תכנות בג'אווה לקבוצות FRC"
---

שלום עולם!

אני יובל דולב, מנטור בקבוצת [Ladies FIRST #4319](https://www.facebook.com/LadiesFIRST4319), בוגר קבוצת [The Spikes #2212](https://www.facebook.com/Spikes2212) `FRC`  (מחזור 2016) ומנטור לשעבר בקבוצת The Red Pirates #4661. אני כאן כדי לעזור לקבוצות `FRC` ללמוד לתכנת רובוט לתחרות `FRC` בשפת `Java` - וגם ללמוד איתכם ביחד.

***רגע, מה זה FRC?*** למי שלא מכיר את תוכנית ה-FRC, זה כנראה לא המקום להתחיל את ההיכרות (ולמי שכן, דלגו על הפסקה הזו), אבל כן אגיד בקצרה שמדובר בתחרות רובוטיקה לכיתות ט'-י"ב. תחרות עולמית כיפית למדי של האגון הבינ"ל `FIRST - For Inspiration And Recongnition of Science & Technology` (לינק לאתר FIRST העולמית [כאן](https://www.firstinspires.org/), ל-FIRST ישראל [כאן](https://firstisrael.org.il/)) המפעיל תחרויות רובוטיקה שונות עולמיות למגוון גילאים. לכל מי שבגיל בית ספר, אני ממליץ לחפש את הקבוצה בגיל שלכם הקרובה אליכם, או אפילו לנסות להקים אחת (קבוצות FRC שונות ישמחו לעזור לכם - הן מקבלות על זה bragging points), ולכל מי שכבר לא בגיל בית ספר, אני ממליץ לחפש קבוצות באזורכם ולראות האם אתם יכולים להשתלב כמנטורים. מבטיח שזה מאוד מהנה ומתגמל (למרות שאני לא יודע למי אני מדבר בפסקה הזו, הסיכוי שמישהו שלא מכיר את FIRST הגיע בכלל לאתר הזה הוא כל כך קלוש - שלום? יש שם מישהו?).
{: .notice}

התחלתי ללמד את הנושא כבר משנתי השנייה כתלמיד בקבוצת The Spikes #2212, ומאז סיימתי את התיכון לימדתי את הנושא לסירוגין מדי פעם. בימים אלה אני כאמור מנטור בקבוצת Ladies FIRTS #4319, והפוסטים שלי מבוססים על הנסיון שלי בלימוד הנושא ועל הנסיונות הנוכחיים. לפעמים הפוסטים נכתבים לפני שאני מעביר בקבוצה את השיעורים התואמים להם, לפעמים אחרי, ולפעמים פוסטים אינם אמורים להיות בקשר של אחד-אחד עם מערכי שיעור.

במהלך השנים אני מנסה לבנות את סדר הנושאים הנכון ביותר ללימוד הנושא ואת הצורה הנכונה ביותר להעביר כל נושא. אני מקווה לשקף את זה בבלוג הזה.

# עוד שו"ת

## שמתי לב שפוסטים עם תאריכים באוקטובר עולים בנובמבר?

התאריכים לא נועדו להיות מדויקים בכלל. הם רק נועדו לספק סדר בין הפוסטים, בעיקר ב"סדרה" ה"ראשית" שבה אני עובר על החומר העיקרי שאני מלמד בשיעורים.

# תודות

אתר זה פועל על [Jekyll](https://jekyllrb.com/), תשתית לבניית אתרי תוכן, עם תבנית [Minimal Mistakes](https://mmistakes.github.io/minimal-mistakes/), שניהם תחת [רשיון שימוש MIT](https://en.wikipedia.org/wiki/MIT_License) - תודה.

<p class="ltr">If I'm missing an acknowledgement, please let me know (and sorry in advance). Thank you.</p>