---
permalink: /about/
title: "תכנות בג'אווה לקבוצות FRC"
---

שלום עולם!

אני יובל דולב, מנטור בקבוצת [Ladies FIRST #4319](https://www.facebook.com/LadiesFIRST4319), בוגר קבוצת ה-FRC מלוד [The Spikes #2212](https://www.facebook.com/Spikes2212)  (מחזור 2016) ומנטור לשעבר בקבוצת Cypher #4661 (לשעבר <span dir="ltr">The Red Pirates</span>). אני כאן כדי לעזור לקבוצות FRC ללמוד לתכנת רובוט לתחרות FRC בשפת Java - וגם ללמוד איתכן ביחד.

***רגע, מה זה FRC?*** למי שלא מכיר את תוכנית ה-FRC, זה כנראה לא המקום להתחיל את ההיכרות (ולמי שכן, דלגו על הפסקה הזו), אבל כן אגיד בקצרה שמדובר בתחרות רובוטיקה לכיתות ט'-י"ב. תחרות עולמית כיפית למדי של האגון הבינ"ל FIRST - For Inspiration And Recongnition of Science & Technology (לינק לאתר FIRST העולמית [כאן](https://www.firstinspires.org/), ל-FIRST ישראל [כאן](https://firstisrael.org.il/)) המפעיל תחרויות רובוטיקה שונות עולמיות למגוון גילאים. לכל מי שבגיל בית ספר, אני ממליץ לחפש את הקבוצה בגיל שלכם הקרובה אליכם, או אפילו לנסות להקים אחת (קבוצות FRC שונות ישמחו לעזור לכם - הן מקבלות על זה bragging points), ולכל מי שכבר לא בגיל בית ספר, אני ממליץ לחפש קבוצות באזורכם ולראות האם אתם יכולים להשתלב כמנטורים. מבטיח שזה מאוד מהנה ומתגמל (למרות שאני לא יודע למי אני מדבר בפסקה הזו, הסיכוי שמישהו שלא מכיר את FIRST הגיע בכלל לאתר הזה הוא כל כך קלוש - שלום? יש שם מישהו?).
{: .notice}

התחלתי ללמד את הנושא כבר משנתי השנייה כתלמיד בקבוצת The Spikes #2212, ומאז שסיימתי את התיכון, לימדתי את הנושא לסירוגין מדי פעם. בימים אלה אני כאמור מנטור בקבוצת Ladies FIRTS #4319 (עונת 2025 תהיה העונה השלישית שלי בקבוצה), והפוסטים שלי מבוססים על הנסיון שלי בלימוד הנושא ועל הנסיונות הנוכחיים.

במהלך השנים אני מנסה לבנות את סדר הנושאים הנכון ביותר ללימוד הנושא ואת הצורה הנכונה ביותר להעביר כל נושא. אני מקווה לשקף את זה בבלוג הזה.



# תודות

אתר זה פועל על [Jekyll](https://jekyllrb.com/), תשתית לבניית אתרי תוכן, עם תבנית [Minimal Mistakes](https://mmistakes.github.io/minimal-mistakes/), שניהם תחת [רשיון שימוש MIT](https://en.wikipedia.org/wiki/MIT_License), ותיבות הרצת ה-Java משתמשות ב-[JDoodle](https://www.jdoodle.com/) תחת התנאים המופיעים [כאן](https://www.jdoodle.com/terms). תודה.

<p class="ltr">If I'm missing an acknowledgement, please let me know (and sorry in advance). Thank you.</p>